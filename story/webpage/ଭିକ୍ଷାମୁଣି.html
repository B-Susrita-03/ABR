<!DOCTYPE html>
<html lang="or">
	<head>
   		<meta name="viewport" content="width=device-width, initial-scale=1">
   		<link rel="stylesheet" href="https://www.w3schools.com/w3css/4/w3.css">
   		<title> ଭିକ୍ଷାମୁଣି </title>
	</head>
   
	<style>
    		h1 {
        		text-align: center;
        		padding: 3%;
        		font-size: 10vh;
        		font-weight: bolder;
    		}
		p {
			text-align: center;
		}
	</style>

	<body style="background-color: beige;">
		
		<div class="w3-container" style="background-color: white;">
			<h1> ଭିକ୍ଷାମୁଣି </h1>
		</div>
		<div class="w3-container" style="background-color: black; width: 100%; height: 10px; margin-bottom: 2%;"></div>
		<div class="w3-container w3-padding">
			<div class="w3-display-center w3-padding" style="font-size: 3vh; align-items: center; justify-content: center;">
				<p> ପ୍ରାଚୀନ କାଳରେ ମଗଧରେ ଜଣେ ପ୍ରଜାବତ୍ସଳ ରାଜା ଥିଲେ । ରାଜା ପ୍ରତିଦିନ ରାଜଦରବାରକୁ ଆସୁଥିବା ପ୍ରଥମ ଭିକାରିଟିର ଭିକ୍ଷାମୁଣି ଟଙ୍କା ପଇସାରେ ଭରି ଦେଉଥିଲେ । ରାଜାଙ୍କର ଏହି ଦାନର ମହିମାରେ ଯେତେ ଟଙ୍କା ପଇସା ଦାନ କଲେ ମଧ୍ୟ ଭଣ୍ଡାର ଘର ଟଙ୍କା ପଇସାରେ ପରିପୂର୍ଣ୍ଣ ରହୁଥିଲା । 
          ଏତେ ଟଙ୍କାର ମାଲିକ ହୋଇ ସୁଦ୍ଧା ରାଜା ଆହୁରି ଧନର ମାଲିକ ହେବା ପାଇଁ ଚାହୁଁଥିଲେ । ଅଧିକ ଧନ ଦଉଲତ ଆଶା ରଖି ସେ ପ୍ରତିଦିନ ରାଜ ଦରବାରକୁ ଆସୁଥିବା ପ୍ରଥମ ଭିକାରିଟିର ଭିକ୍ଷାମୁଣିକୁ ଟଙ୍କା ପଇସାରେ ଭରିକରି ଦେଉଥିଲେ । ରାଜ୍ୟ ବାହାରେ ଏ ଖବରଟା ବିଜୁଳି ବେଗରେ ଖେଳିଗଲା । 
          ଅଜସ୍ର ପଇସା ଦାନ କରି ପାରିଥିବାରୁ ରାଜାଙ୍କ ମନରେ ଗର୍ବ, ଅହଙ୍କାର ପୂରି ରହିଥିଲା । 
        </p> <br>
        <p> ଥରେ ଭଗବାନ ରାଜାଙ୍କର ଗର୍ବ ଭାଙ୍ଗିବା ପାଇଁ ଗୋଟିଏ ଭିକାରି ବେଶରେ ଆସି ପହଞ୍ଚିଲେ । ରାଜା ଆସି ଭିକାରିଟିକୁ ପାଛୋଟି ନେଲେ । ନିଜେ ଗନ୍ତାଘରୁ ଟଙ୍କା ପଇସା ଆଣି ଭିକାରିର ମୁଣିରେ ଭରିଦେଲେ । ହେଲେ, ଭିକ୍ଷାମୁଣିଟି ପୂର୍ଣ୍ଣ ହେଉନଥାଏ । 
          ରାଜା ବିସ୍ମିତ ହୋଇ ଭିକାରିଟିକୁ ପଚାରିଲେ, ‘ଏହି ଭିକ୍ଷାମୁଣିଟି କେଉଁଥିରେ ତିଆରି ହୋଇଛି ?  
        </p> <br>
        <p> ରାଜାଙ୍କ ଏହି ପ୍ରଶ୍ନରେ ଭିକାରି ଅତି ନମ୍ରସ୍ଵରରେ କହିଲେ, ‘‘ରାଜନ୍ ! ଏହି ଭିକ୍ଷାମୁଣିଟି ମଣିଷର ଆଶା ଓ ଆକାଂକ୍ଷାକୁ ନେଇ ତିଆରି ହୋଇଛି । 
          ଯେତେ ପାଇଲେ ମଧ୍ୟ ଯେପରି ମଣିଷର ଆଶା ପୂର୍ଣ୍ଣ ହୁଏ ନାହିଁ ଏବଂ ସେ ଆହୁରି ପାଇବାର ଇଚ୍ଛା ରଖିଥାଏ, ଠିକ୍ ସେହିପରି ଯେତେ ଟଙ୍କା ପଇସା ଢାଳିଲେ ମଧ୍ୟ ଏ ମୁଣି କଦାପି ପୂର୍ଣ୍ଣ ହେବ ନାହିଁ ।’’ 
        </p><br>
        <p>  ଭିକାରିର କଥା ରାଜାଙ୍କ ଉପରେ ଖୁବ୍ ପ୍ରଭାବ ପକାଇଲା । ସେ ଭିକାରିକୁ କହିଲେ, ‘‘ତମେ ହେଉଛ ପ୍ରଥମ ଭିକାରି, ଯିଏ କି ମତେ ଆତ୍ମସଂଯମ ଉପରେ ଶିକ୍ଷା ଦେଲ ।
          ବାସ୍ତବରେ ଆତ୍ମସଂଯମ ବିନା ମଣିଷ କଦାପି ସନ୍ତୁଷ୍ଟ ହୋଇ ପାରିବ ନାହିଁ ।’’  
        </p><br>
        <p> ରାଜା ତାଙ୍କର ତ୍ରୁଟି ପାଇଁ ଅନୁତାପ କଲେ । ଭିକାରିଟି ତାଙ୍କ ସମ୍ମୁଖରୁ ହସି ହସି ଅଦୃଶ୍ୟ ହୋଇଗଲା । ପରେ ସେ ଜାଣିପାରିଲେ ଯେ, ଏହା ନିଶ୍ଚୟ ଭଗବନଙ୍କର ଏକ ଶିକ୍ଷା ।
          ପ୍ରକୃତରେ ଏହି ଗର୍ବ ମଣିଷର କେତେ କ୍ଷତି କରେ, ମଣିଷ ଜାଣିବା ପୂର୍ବରୁ ତାହା ଭଗବାନ ହିଁ ଜାଣିପାରନ୍ତି ।
        </p>
			</div>
     </div>
      
   </body>
   
</html>
